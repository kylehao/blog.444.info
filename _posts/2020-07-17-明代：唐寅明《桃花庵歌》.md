---
layout:     post
title:      《桃花庵歌》
subtitle:   明代：唐寅
date:       2020-07-17
author:     听松阁
header-img: img/post-bg-poem-07.jpg
catalog: true
tags:
    - 美文
    - 古典诗词
---

桃花坞里桃花庵，桃花庵下桃花仙。

桃花仙人种桃树，又摘桃花换酒钱。

酒醒只在花前坐，酒醉还来花下眠。

半醉半醒日复日，花落花开年复年。

但愿老死花酒间，不愿鞠躬车马前。

车尘马足富者趣，酒盏花枝贫者缘。

若将富贵比贫贱，一在平地一在天。

若将贫贱比车马，他得驱驰我得闲。

别人笑我太疯癫，我笑他人看不穿。

不见五陵豪杰墓，无花无酒锄作田。
