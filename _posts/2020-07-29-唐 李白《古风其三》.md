---
layout:     post
title:      《古风其三》
subtitle:   唐 李白
date:       2020-07-29
author:     听松阁
header-img: img/post-bg-poem-22.jpg
catalog: true
tags:
    - 美文
    - 古典诗词
---

秦王扫六合。虎视何雄哉。<br>
挥剑决浮云。诸侯尽西来。<br>
明断自天启。大略驾群才。<br>
收兵铸金人。函谷正东开。<br>
铭功会稽岭。骋望琅琊台。<br>
刑徒七十万。起土骊山隈。<br>
尚采不死药。茫然使心哀。<br>
连弩射海鱼。长鲸正崔嵬。<br>
额鼻象五岳。扬波喷云雷。<br>
鬈鬣蔽青天。何由睹蓬莱。<br>
徐市载秦女。楼船几时回。<br>
但见三泉下。金棺葬寒灰。<br>
